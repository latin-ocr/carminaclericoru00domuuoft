—68—

Meum est propositum
In taberna mori;

Ubi vina proxima
Morientis ori:

Tunc cantabunt laetius
Angelorum chori:

„Deus sit propitius
Isti potatori.“

Poculis accenditur
Animi lucerna,
Cor imbutum nectare
Volat ad superna.
Mihi sapit dulcius
Vinum de taberna,
Quam quod aqua miscuit
Praesulis pincerna.

Loca vitant publica
Quidam poetarum.
Et secretas eligunt
Sedes latebrarum;
Student, instant, vigilant,
Nec laborant parurn,
Et vix inde reddere
Possunt opus clarum.

