â€” 102 --

Christe, non me desinas
Taliter perire,

Sed dignare misero
Digne subvenire.

Has et plures numero
Pertuli jacturas,

Nee ullum solacium
Minuit meas curas.
Ni quod saepe, saepius
Per noctes obscuras

Per imaginarias
Tecum sum figuras.

Rosa, videns igitur
Quam sim vulneratus,

Quot et quantos tulerim
Per te cruciatus,

Tu, si placet, itaque
Fac, ut sim sanatus,

Per te sim incolumis
Et vivificatus.

Quod quidem si feceris,
In te gloriabor,

Tamquam cedrus Libani
Florens exaltabor.

 

 

