—62—

Juro Phoebum, juro Martem,

Qui amoris sciunt artem,
Juro quoque te, Cupido,
Arcum cujus reformido.

Areum juro cum sagittis,

Quas frequenter in me mittis,
Sine fraude, sine dolo,
Foedus hoc servare volO.

volo foedus observare,

Et ad haec dicemus, quare:
Inter choros puellarum
Nihil vidi tam praeclarum.

Inter quas appares ita,

Ut in auro margarita,
Humeri, pectus et venter
Sunt formala tam decenter.

Frons et gula, labra, mentum

Dant amoris alimentum;
Crines ejus adamavi
Quoniam fuere flavi.

