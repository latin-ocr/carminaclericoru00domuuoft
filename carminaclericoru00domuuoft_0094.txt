*82-

Cogit pauperies me mendicare, coaetus
Discedo studiis, cogit amara sames.

Hinc studium placet, inde lucrum; penuria victus,
Heu, studium nostrum fructificare negat.

Me circumveniunt quam plurima debita, perstat
creditor, exigitur faenus, amicus abest.

Degenerat maternus amor, materna laborat
Gratia, maternae nil pietatis habens.

Heu, tepet in sobolem pietas materna, prioris
Denigrant famae ultima sacta decus.

Heu, pietas materna jacet, descire laboras
Matrem, materni fructus amoris obit.

Depereat male firmus amor, qui nutrit amicos
Praesens, absentis gratia fracta perit.

Cur periit materna fides? cur languet amoris
Legitimi genio degenerante status?

Me colit integritas fame; non scorta frequento,
Non talos didicit concelebrare manus,

Sopitae pereat irae tumor, indue matrem.
Esse stude mater, esse noverca nega.

Subsidium praesta, redimas vadimonia mater,
Me refove, tristem laetificare stude.

Sum quasi truncus egens, libris vacata crumena
Propositum reprimit anxietate samis.

offendit studium penuria saeva, scolares
Pauperies reprimit perniciosa comes.

