—100—

Unde dixi saepius.
De‘us, Deus meus,
Estne illa Helena
Vel est Dea Venus?

Aurea mirifice
Coma dependebat,
Tamquam massa nivea
Gula candescebat,
Pectus erat gracile
Cunctis innuebat,
Quod super aromata
Cuncta redolebat.

In jucunda facie
Stellae radiabant,
Eboris materiam
Dentes vendicabant,
Plus quam dicam speciem
Membra geminabant:
Quidni si haec omnium
Mentem alligabant?

Forma tua fulgida
Tunc me catenavit,
Mihi mentem, animum
Et cor immutavit.

 

